Partecipano: Astolfo (Bergo), Prete Gianni (Rov), Ielenia (Nadia), Flynn (Marti), Ishtar (Auro)

Le truppe del Gran Palazzo, dei demoni, e di Ikaia si riuniscono. Ravengard incoraggia i suoi uomini parlando del "sogno di tornare alla normalità", e Lulu a sentire "sogno" ha un altro flashback: una donna dai capelli corvini (Yael, da altre visioni), che con una spada celeste in mano, dice "Ora non rimane che il sogno", prima di conficcarla nel suolo.

Il gruppo parte alla carica. Dei quattro generali traditori dei cavalieri diabolici, si ritrovano ad affrontarne due nel loro lato di battaglia. Prima un'Erinni, che cerca di corrompere le loro anime senza successo, e poi una Narzugon, in sella a un Nightmare, che porta a terra Prete Gianni più volte. Lo scontro è difficile anche grazie alla capacità di volare di molti dei nemici, ma riescono a distruggere i diavoli, con Pteris che atterra l'Erinni con un masso mentre Flynn disintegra contemporaneamente Narzugon e cavalcatura.

La parte umana dell'esercito insegue i diavoli rimasti dentro alla Sala degli Scudi di Helm, e comincia a ispezionare il luogo e a riposarsi. Dopo un'ora, il gruppo si ritrova in una stanza con Ravengard, Ikaia, e altri cavalieri tra cui Reya. Dopo i complimenti di Ravengard, interviene Ikaia. Dopo una conversazione breve:

"Come avete pensato che fosse una buona idea tradirmi?"

Ikaia poi con telecinesi si appropria dello scudo del Lord Celato, e il gruppo si rende conto che nella stanza sono tutti vampiri a parte loro e i personaggi conosciuti. Lord Mikhail entra dalla finestra.
