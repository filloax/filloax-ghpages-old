---
title: Sessione 31 - Crepe nella realtà
date: 14/05/2023
new: true
---

Data ingame: 3 Quen'pillar 843 (3/09) (Inizio autunno)

Partecipano: Nikolaya (Fede), Rath (Salo), Kir (Jack), Kethra (Camilla), Kaizner (Gimmy), Kor (Chiara)

Ospite: Felivrin (Letizia)

La situazione nella città di Piltover esplode. Il drago nero all'aperto cerca di fare una strage, mentre il drago d'oro lo trattiene, e Kor cerca di intervenire. Un altro drago, di ametista, compare sul tetto, e combatte più direttamente il drago nero. Intanto, dentro il teatro il resto del gruppo combatte gli assassini, e una dei tre si rivela essere ben più che una semplice umana: si trasforma in una *marilith*, un demone dalla forma serpentina e dalle numerose braccia. In quel momento, inoltre compare a mezz'aria un fauno, Felivrin, che si ritrova confuso nella mischia.

Sempre nel teatro, Rath cerca di colpire la figura simile al Tessistorie visto in visioni precedenti, ma sembra totalmente intangibile. Lui si presenta come Wolfgang Gottfried Asterius, studioso di un mondo passato, e intenzionato a sublimare questo come molti altri in precedenza. Nel mentre, un ultima parte si unisce allo scontro: Lord Percival de Rolo, che manda una sua agente, Kethra, a combattere la demone e gli assassini, riconoscendola da eventi passati. Infine, un uomo si alza dalla folla in fuga e cerca di urlare di rimuovere la Gemma Draconica che sta reagendo e provocando tutto ciò: Kanenas (*nota: ex-PG Camilla*).

Lo scontro infuria da tutte le parti: le guardie cittadine sono occupate da numerosi golem della fiera impazziti dall'ondata di caos magico, i draghi combattono tra loro, diversi nobili vengono scortati fuori. Lord de Rolo prende una delle gemme mostrate da Iason Cannith nella presentazione precedente, e le mette nel suo fucile, usandolo per devastare parte del demone da lontano. Il gruppo riesce a tenere a bada gli assassini finchè Eldenser non riesce a teletrasportare via i nobili che proteggevano, apparentemente ostruito dal caos magico. Rath devasta degli assassini, e poi procede a rimuovere la gemma, mentre Asterius continua discorsi. Il demone viene trucidato infine dai potenti avventurieri. Kor si ritrova in difficoltà contro i draghi, ma riesce infine a liberarsi, nel mentre vede alcuni strani cultisti in fuga con degli oggetti luminosi, inseguiti da una giovane con i capelli blu che gli spara numerosi esplosivi.

Quando la situazione si riassesta, Nikolaya riceve un messaggio di *inviare* da parte di [Zaerenya](), l'agente che gli aveva fatto un briefing precedentemente, che chiede rinforzi sotto al teatro. La reazione magica nell'area sembra continuare anche senza gemma, e il gruppo, ricevendo indicazioni da un collega di Iason, trova un passaggio per delle gallerie sotto al teatro.

Sotto trovano numerose parti di terreno dove la realtà sembra "rotta", impercettibile ma comunque presente, e gas tossico con altre amenità. In fondo trovano una scena di combattimento: Zaraenya in lotta contro creature da fuori dalla realtà, i suoi due sottoposti morti, insieme a diversi cultisti anche essi morti. Al centro, altre Gemme Draconiche Superiori che alimentano il caos. Il gruppo si butta in mischia: lo scontro con la *progenie astrale* è durissimo, con un enorme energumeno semitrasparente che percuote pesantemente Kaizner, un incantatore che crea piccoli buchi neri e sposta le persone, e numerosi piccoli esserini che rompono. Ma il gruppo, infine, ha la meglio.