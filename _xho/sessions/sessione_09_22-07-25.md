---
title: Sessione 9 - Il villaggio lungo il fiume
date: 25/07/2022
---
Intro: 3 avventurieri scarsi della gilda recuperano cubo magico da Isola Senzamare, mentre tribù di Hoarah Loux scava la cima del monte in cerca di qualcosa.

Il gruppo inizia l'esplorazione della Nebbia del Lutto interna alla Foresta del Vermaloc. Decide di mettere una base a ovest della foresta, e nel viaggio incontra bugbear cultisti Llothiani e vede una Aeronave diretta verso Rosonha, la capitale.

Sa di alcune piste: una particolare torre nel nord della foresta, il fiume Seepfeed / Furaj che ha smesso di essere potabile, una fortezza a sud di bugbear cultisti di Lloth.

Messa su la base, si dirige verso la foresta, seguendo il fiume per indagare sulla fonte dell'inquinamento. Superate le nebbie, il viaggio è relativamente semplice a lato del fiume. Il gruppo nota una costruzione che sbuca dalla foresta molti chilometri più avanti seguendo il percorso del fiume.

Il gruppo incontra un villaggio abbandonato, dove è chiaro che la realtà è labile. Trovano:

- Una casa con una porta dove i suoni arrivano in ritardo, la tavola apparecchiata con del cibo senza nessuno in giro, e scale che portano fuori dalla porta. Estia gli da fuoco, il fuoco si propaga irregolarmente per poi eliminare istantaneamente la casa dalla realtà.

- Una casa con una sagoma traslucida all'interno immobile mentre legge, apparentemente non del tutto presente. E una finestra che non è mai esistita.

- Una casa con una madre pietrificata (?) che abbraccia i figli messi uguale, e una scritta di sangue sul muro: "Perchè?"

- Una casa del borgomastro, con alcuni cadaveri, di cui due perfettamente conservati ma con i vestiti spostati di 2 metri più avanti nella stessa posizione, e alcuni documenti e materiali visibilmente non di questo mondo: una mappa, una chiave, monete e documenti.

Il gruppo dorme lontano dal sito.