---
title: Sessione 7 - I poteri della mente
date: 24/06/2022
---
Partecipano: Nikolaya (Fede), Estia (Camilla), Kir (Jack), Willow (Salo), Aris (Matte)

Intro: Barbari che si arrampicano su parete rocciosa, e vengono lanciati via da forza invisibile.

Il gruppo parte verso la destinazione della missione ricevuta da Nepheli Loux, la Brughiera di Iothia, in particolare l'isola Senzamare, una parte di terra circondata completamente da un crepaccio. Dopo una settimana di viaggio, dove incontrano dei banditi al di sotto decisamente del loro livello, arrivano nel luogo.

Nepheli spiega che la sua tribù tenta da settimane di arrivare su quel luogo, ma ogni volta vengono respinti da una creatura che li lancia via magicamente e fa caos con le loro menti. Però, il loro capo è deciso ad andare lì, per lo "scopo ancestrale" della tribù, e non vuole demordere.

Superano il crepaccio in volo grazie a Aris, e vengono lanciati via dalla creatura, con scarso effetto. Telepaticamente prova a tenerli lontani; proseguendo, capisce che sono meno aggressivi, e si rivela: è un *abru-kreen*, una creatura tra insetto e rettile con forti poteri psionici (simil-Alakazam), che accetta il loro aiuto in cambio di lasciare il posto. 

Arrivati in cima al colle al centro dell'"isola", vedono un cratere, con al centro una zona di magia morta, e l'abru-kreen che rivela il suo nome: Eldenser. Esso sta cercando di curare il figlio malato, con una malattia che sfoga le sue energie psichiche, e nella zona di magia morta riesce a rimanere stabile.

Eldenser è convinto che nelle rovine precipitate al centro del cratere ci sia qualcosa di psionicamente potente che potrebbe dargli l'energia per curare suo figlio, ma da solo e senza poter usare i poteri in quella zona non riesce a tirarlo fuori. Con l'aiuto degli avventurieri riescono a liberare le macerie, trovando uno strano cubo; questo rivela un meccanismo arcano pre-calamità che, dopo un po' di ingegno, apre un portale per un demipiano, una stanza extradimensionale.

Dentro, trovano quello che era il rifugio incompleto di un mago dell'Epoca dell'Arcano prima della Calamità, con avanzati sistemi di difesa; evitano le difese nella prima stanza, esplorano diverse stanze vuote, trovando una stanza con molti libri preziosi data l'antichità e la conservazione, e una con provviste. Infine, trovano una stanza grande "cassaforte", con diversi oggetti dietro a teche e un enorme golem argenteo disattivato.

Nella stanza cercano un modo di aprire le teche senza attivare l'ovvio sistema di sicurezza; toccano una sfera in un tavolo, che attiva una voce che chiede una parola d'ordine; non conoscendola, parte la battaglia con il grande guardiano d'argento e diversi costrutti minori; dopo diversi lanci da parte del guardiano che manipola la gravità, lo sconfiggono, e prendono gli oggetti dalle teche.

Con l'artefatto psionico trovato Eldenser cura suo figlio, e accetta di seguire il party ad Ardeal. Alcuni del party incontrano il padre di Nepheli, Hoarah Loux, per comunicare il successo della missione. Ritornati poi ad Ardeal (e reicontrati i banditi di nuovo scappati), il gruppo riceve una lauta ricompensa, e ottiene un teletrasportatore per la gilda. Alla fine, arriva il fratello di Kynthea, Houx, a vedere la situazione della gilda.

Outro: Essek visita Camelia, accompagnato da un umano.