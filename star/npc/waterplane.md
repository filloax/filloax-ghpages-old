[Torna a NPC](../npc.md)

## Personaggi del Piano dell'Acqua

### Resort fluttuante Sabbiascura

#### Zyndrays

*Drago di bronzo, gestore di resort*

Proprietario del resort, solitamente rimane in forma umana con atteggiamento tamarro, decisamente abbronzato, e vistosi occhiali da sole a stella. Vede come suo “tesoro” il resort, però per la maggior parte della giornata è moooolto sciallo con il lavoro, preferendo stare in spiaggia. Soddisfa la sua passione innata per la battaglia combattendo ogni settimana con un enorme kraken.
Era convinto che tenere un occhio sul tempio antico avesse senso perché “fa figo”.

#### Claus Schroeder

*Minotauro, fisico disperso*

Minotauro con occhiali, vestito tendenzialmente bene. Fisico dottorato all’università di "Berlino", e poi ingaggiato da una certa Fondazione. La sua coscienza è stata divorata da Anantashesha, e trasferita su questo universo, in qualche modo. Lui ricorda ben poco di tutto questo, e quasi nessun nome specifico. Adesso tiene un po’ dietro ai conti del resort, approfittandone per fare ricerche.

### Ciurma di Undyne

#### Capitan Undyne

*Zora, capitano determinato*

Solitamente deruba navi di Marid, che tanto ritiene arroganti e tirannici e quindi giustificato il rubarne.
Tradita anni fa da Sabian, che gli aveva assicurato di avere il modo di fare il “colpo grosso” alla Città delle Mille Perle, ma ha venduto lei e la ciurma. Lei è riuscita a far fuggire buona parte dell’equipaggio, ma si è dovuta subire anni e anni di prigionia e lavori forzati da parte dei Marid, durante i quali era convinta che fosse morta Alphys (un tempo inventore della ciurma) avendola vista ferita gravemente. Ora lei pensa solo alla vendetta, al punto da aver allontanato Alphys che vorrebbe semplicemente tornare a quando facevano avventure per i mari. La cosa la ha fatta incazzare ancora di più.

#### Remys

*Medusa/gorgone, medico petrificante*

Mente calma della ciurma, un medico, pietrifica i feriti per poi curarli con calma in seguito. Decisamente apatica.

#### Aphixirrin "Alphys" Liloyassa

*Draconide dorata, artefice impacciata*

Un tempo membro della ciurma, e fiamma di cap. Undyne, poi ha rotto dopo il caos del furto alla Città delle Mille Perle. Si è riavvicinata dopo ultimi eventi, chiudendo il negozio che aveva aperto alla Città di Vetro, la Robottega.

#### Platino

*Costrutto, superstar*

Un costrutto (simil-forgiato) estremamente fabulous, ed elastico, che vuole diventare un famoso bardo.

#### Dentediratto

Umano basso e dai capelli bruciati, esperto di esplosivi.

#### Calibri

Zombie di zora, nonostante ciò in qualche modo ancora sapiente ed estremamente vitale. Fin troppo.

#### Delilah

Elfa marina, specializzata in magia di teletrasporto a brevi distanze tramite portali.

### Città di Vetro


#### Anemone

*[nixie](https://forgottenrealms.fandom.com/wiki/Nixie), guida*

Ha guidato il gruppo attraverso la Città di Vetro.

#### Dolomite

*gigante (delle nuvole), gestore del casinò*

Gestore del casinò dei Sogni al centro della città, non esitante a usare metodi a dir poco non etici per mantenere gli affari. Cacciato nel Piano dell'Aria da Prete Gianni mentre il gruppo salvava delle Nereidi dallo schiavismo per il casinò.

#### Osmar "Occhio di pietra" Culley

*Umano, marinaio anziano*

Vecchio marinaio, detto anche "Il senzabranchie" essendo un normale umano. Ha accompagnato il party dove si poteva trovare Anantashesha.

#### Sharroh il Creativo

*[marid](https://forgottenrealms.fandom.com/wiki/Marid), mastro bibliotecario*

Gestore della biblioteca dello Shah della Città di Vetro, estremamente pieno di sè come gli altri ufficiosi governatori della città. Ama raccogliere informazioni scientifiche e naturali.

#### Vasilios Andromeda

*umano, ufficiale spaccone*

Rampollo della ricca casata andromeda, la leader del distretto umano, e capo delle guardie del suddetto distretto. Estremamente vanesio, ama vantare le numerose conquiste di cacciagione e amorose. Meno felice del furto avvenuto nella casa di famiglia.

#### Zefiro

*genasi (aria), inventore*

Inventore semi-elementale, ha costruito una macchina volante.


### Anantashesha

Divinità, o semi-divinità, della memoria, che risiede nelle profondità del Piano dell'Acqua. Un enorme, titanica serpe marina, che divora le memorie e le identità delle sue vittime. In qualche modo sono state ritrovate persone da altri mondi, o meglio, con memorie da essi, arrivate in un altro corpo. Non è chiaro se questo implichi la presenza dell'entità in più mondi contemporaneamente, o altro.